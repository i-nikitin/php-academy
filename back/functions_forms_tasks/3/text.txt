В Україні сьогодні стартує Прем'єр-ліга сезону-2017/18.
У 27 розіграші чемпіонату України візьмуть участь 12 клубів, два з яких, "Маріуполь" і "Верес" - новачки.

За підсумками минулого сезону приазовці фінішували на 1 сходинці у Першій лізі. Рівняни посіли 3 місце, поступившись Десні, проте саме вони отримали атестат для участі в наступному розіграші УПЛ.

Формат турніру передбачає два етапи. Після першої частини чемпіонату, протягом якої команди зіграють між собою 2 кола (22 матчі), їм належить взяти участь у другому етапі, за умовами якого команди будуть поділені на дві шістки.
